10.The Den

Elizabeth Benton, yüksek lisans tezini hazırlamak için, "Den" isimli bir video chat sitesinin kullanıcılarının alışkanlıklarını araştırmaya başlar. Elizabeth, rastgele video sohbetlerinin birinde genç bir kızın gözlerinin önünde öldürülüşünü izler. Polis bunun viral bir şaka olduğunu söylemesi üzerine Elizabeth, gerçeği kendisi araştırmaya başlar.

 

Imdb: 6.1

 

9.Öldür.com

Doksanlar sonrası siber-alem, tüm yıkıcılığıyla yaşamın her alanına uzandı. Bu kaçınılmaz yeni dijital hayatın Hollywood'un alanına girmesi gecikmedi ve günümüze kadar sürecek canlı ve gündemde bir tema olan siber suçları konu edinen yapımlar çoğaldı. İşte Untraceable, gizli servis ajanı Jennifer Marsh'in siber katil ile oynadığı kedi fare oyununu anlatıyor. Siber katil, kurbanlarını İnternet'te canlı olarak işkence yaparak öldürmektedir.

 

Imdb: 6.2

 

8.Cyberbully

İngiliz bir genç kız, bir hacker tarafından verilen emirleri yapmaya zorlanmaktadır. Eğer kız bu istekleri yerine getirmezse hacker genç kızın özel resimlerini İnternet'e sızdıracaktır.

 

Imdb: 7.1

 

7.Sanal Hayatlar

Ailesini aramaya vakit yaratmakta zorlanan işkolik bir avukat, sırları İnternet ortamına yayılan bir çift, bir sınıf arkadaşına İnternet üzerinden kabadayılık taslayan çocuğunu yola getirmeye çalışan emekli bir polis memuru ve kariyer peşinde koşan bir gazetecinin yetişkin sitelerindeki mücadelesi... Tüm bu karakterleri aynı noktada buluşturan tek şey ise çağımızın buluşu İnternet! Modern iletişimin yeni adı olan İnternet tüm köşeli halleriyle masaya yatırılırken birbirinden farklı bir grup insanın hayatı üzerinde yaptığı benzer etki vurgulanıyor.

 

Imdb:7.6

 

6.Hacker

Global siber suç dünyasında geçen hikaye, izinli bir mahkûm ile onun Amerikalı ve Çinli ortaklarının, üst düzey bir siber suç ağının peşinden Chicago’dan Los Angeles, Hong Kong ve Jakarta’ya kadar gitmelerini konu alıyor.

 

Imdb:5.4

 

5.Takedown

Kevin Mitnick, muhtemelen dünyanın en iyi bilgisayar korsanıdır. Öyle ki artık Kevin, bilgiye ve mücadeleye doymaz hale gelmiştir. Her gününü giderek daha zorlu hedeflerle giriştiği siber savaşlarda harcar. Ancak bir gün Kevin, eskilerin süper korsanı bir bilişim güvenlikçisinin bilgisayarını kırmaya çalışınca işler değişir. Şimdiye kadar aradığı şeyi nihayet bulmuştur; dişine göre bir rakip...

 

Imdb:6.3

 

4.Şifreciler

Bilgisayar uzmanı Martin Bishop, hacker'lardan oluşan bir takımın lideridir. Ancak hükümet ajanları "şifrecilere" gizli bir operasyonu yürütmeleri için şantaj yaptığında Bishop'un geçmişi peşini bırakmaz.

 

Imdb:7.1

 

3.Kod Adı Kılıçbalığı

ABD çapında uyuşturucuyla mücadeleden sorumlu DEA, 'Kılıçbalığı' kod adlı operasyonunu 1986 yılında iptal edince, 400 milyon dolar gibi yüksek miktarda kara para, kimsenin kullanamayacağı bir biçimde açıkta kalmıştır. Aradan geçen 15 yıllık süre içinde faizlerle 9.5 milyara çıkan bu birikimde gözü olan biri vardır şimdi: Gabriel Shear.

Shear, Kara Hücre adlı gizli bir anti-terör örgütünün karizmatik lideridir ve bu parayı uluslararası terörizme karşı vermekte oldukları mücadeleye kaynak olarak aktarmak istemektedir. Fakat paraya ulaşmak için, özel bir güvenlik kodunu kırmak gerekir. Usta bir hacker olan Stanley Jobson’ı bu işi yapmaya zorlar Shear. Tek arzusu kızı Holly’e kavuşabilmek olan bu hacker da, geçmişteki suçlarının kefaleti olarak önemli miktarda paraya muhtaçtır.

 

Imdb:6.5

 

2.Savaş Oyunu

David Lightman, çevresiyle iyi ilişkileri olan, meraklı bir gençtir. David, bir şirkete ait sandığı bilgisayar sistemini hack ederek, orada bulduğu bir bilgisayar oyununu oynamaya başlar. Ancak onun oyun sandığı şey, aslında Amerikan'ın askeri savunma sisteminde yer alan ve nükleer füzelerin kontrolünü sağlayan bir simülasyondur. Basit bir savaş oyunu oynadığını düşünen genç hacker, kendini Üçüncü Dünya Savaşı'nın içinde bulur.

 

Imdb: 7.1

 

1.Ben Kimim

25 yaşında asosyal bir bilgisayar dehası olan Benjamin, çevrimiçi aktiviteleriyle karizmatik hacker Max’in dikkatini çeker ve onun CLAY adlı hacker grubuna katılır. Gizli tuttukları kimlikleriyle CLAY öyle iyi işler ki Alman Gizli Servisi ve Europol peşlerine düşer. Bunlar yetmiyormuş gibi karanlık bir hacker grubu da onları tehlikeli bir rakip olarak görecek ve peşlerine düşecektir.

 

Imdb: 7.6